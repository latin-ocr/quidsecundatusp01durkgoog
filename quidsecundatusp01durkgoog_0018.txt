-li-

tuendis quaerebatur. Itaque civilia instituta et lacta,
non qualia essent et unde orta, sed qualia esse debe·
rent, inquirebant; non iis curae erat naturae imaginem
quam maxime veram nobis reddere, sed ideam perfec·
tae cujusdam societatis admirationi et imitationi nos·
trae proponere. Aristoteles ipse, quamvis experientiae
magis quam Plato consuluerit, non communis vitae
leges reperire sibi proposuit, sed quae sit optima civi-
tatis forma. Principio ponit civitatibus nihil aliud appe·
tendum esse quam ut cives virtutis usu felices efficiantur
virtutemque in contemplatione consistere; neque hoc
statuit tanquam legem quam societates revera obser-
vent, sed observare debeant ut homines naturam suam
exsequantur. Postea quidem res historicas respicit,
sed fere tantum ut eas judicet monstratque quomodo
sua principia variis casibus aptari possint. Alii vero
politici scriptores, qui Aristoteli successerunt, hujus
exemplum plus minusve secuti sunt. Seu res omnino
negligunt, seu attentius aut levius eas considerant,
omnes ad id pergunt, non ut eas cognoscant, sed cor
rigant aut etiam ab imo ad summum convertant3 prae·
sentia igitur praeteritaque nihil paene habent quod eos
destineat, sed ad futurum spectant. Omnis autem doe·
trina, quae ad futurum spectat, cum certa omnino
materia careat, non scientia, sed ars appellatur.

Fateor equidem hano artem sine quadarn scientia
nunquam fuisse. Nemo enim unquam asseruit aliquam
reipublicae formam ceteris anteponendam esse qui non
argumentis demonstrare tentaret our eam anteponeret3
haec autem demonstratio e rebus constet necesse est.

Si quis, exempli gratia, democratiam credit aristo-
cratiae praestare, illam eum humana natura melius
congruentem monstrat, aut historia ostendit aliberis
gentibus alias superatas esse, etc. Quodcumque ten-

 

