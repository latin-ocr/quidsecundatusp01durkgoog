- 28 -
cum usitato sensu retinuit, quamvis aliquid ambigui·
tatis haberet. ’

Hac doctrina novam juris philosophiam instauravit.
Etenim, usque ad hoc tempus, philosophi de iis quaes·
tionibus in duas partes scindebantur. Alii jus totum,
non rerum natura fundatum, sed hominurn libera volun·
tate et nescio, qua originali stipulatione institutum esse
docebant. Aliiquamdam ejusdem partem -- sed hanc
tantum - naturalem esse arbitrabantur, scilicet eam
quae ex universali hominis notione deduci poterat. Sola
enim hominis privati natura ita definita et stabilis esse
videbatur ut firmum juri fundamentum esse posset.
A prioribus igitur philosophis non adeo isti dissentia
bant; nam, cum summa tantum et perpauca principia
ad eam originem reduci queant, leges particulares,

, quae populorum codices implent, humana manufactas

et ipsi habebant. Sane 'Hobbaeo aliisque, qui hominem

advitam communem impetu naturali impulsum esse

negabant, adversabantur, sed, si non societatem ipsam,
certe civitatum formas 'etpleraque civilia instituta e
mera conventione pendere arbitrabantur. Secundatus
contra non modo generales illas regulas, sed totum
legum contextum, quales apud diversas gentes vigent
aut viguerunt, naturalem csse profitetur: eas autem ex
natura corporis politici, non bominis derivat. Mire enim
sensit naturam societatum non minus solidam atque
immotam esse quam hominis, neque populos facilius
quam animalia ex una specie ad aliam traduci posse.
Nihil igitur iniquius sit quam si Secundatum cum
Machiavelo compares, quippe qui leges tanquam
machinas consideraverit quibus principes ad libitum uti
possint. Noster contra non miuus stabile fundamentum
juri subjecit quam Grotius ejusque sectatores, sed nova
illa, quam diximus, ratione.

 

